---
templateKey: blog-post
title: Yhteentoimivuudella luovitaan ohi Ryhdin karikkopaikkojen
date: 2020-08-26T12:21:57.767Z
description: Parhaillaan käynnissä oleva, Maankäyttö- ja rakennuslain
  kokonaisuudistukseen sekä uuteen tiedonhallintalakiin liittyvä,
  ympäristöministeriön rakennetun ympäristön tietojärjestelmähanke (Ryhti) tuo
  kunnille uusia digitalisaatioon perustuvia velvoitteita. Muutoksia tarvitaan
  niin tietojärjestelmiin kuin toimintatapoihinkin. Lainsäädäntö tulee
  edellyttämään kuntien tietojärjestelmiltä kyvykkyyttä siirtää tietoja
  valtakunnan tietovarantojen välillä sekä hyödyntää valtakunnallisia
  tietojärjestelmäpalveluita.
language: fi
featuredpost: true
author: Marko Kauppi
featuredimage: /img/image.png
tags:
  - kokonaisarkkitehtuuri
  - ryhti
---
<br>

Parhaillaan käynnissä oleva, Maankäyttö- ja rakennuslain kokonaisuudistukseen sekä uuteen tiedonhallintalakiin liittyvä, ympäristöministeriön rakennetun ympäristön tietojärjestelmähanke ([Ryhti](https://www.ym.fi/fi-FI/Maankaytto_ja_rakentaminen/Ohjelmat_ja_strategiat/Rakennetun_ympariston_tietojarjestelma)) tuo kunnille uusia digitalisaatioon perustuvia velvoitteita. Muutoksia tarvitaan niin tietojärjestelmiin kuin toimintatapoihinkin. Lainsäädäntö tulee edellyttämään kuntien tietojärjestelmiltä kyvykkyyttä siirtää tietoja valtakunnan tietovarantojen välillä sekä hyödyntää valtakunnallisia tietojärjestelmäpalveluita. Tämä on edellytys sille, että saadaan luotua yhtenäinen, laadukas ja koko valtakunnan kattava kaava- sekä rakennustieto.

<br>

Valtakunnan tason kehittäminen on vasta käynnistynyt. Työtä on paljon niin lainsäädännön kirjoittamisessa kuin semanttisten tietorakenteiden, -järjestelmien ja -varantojen määrittelyssäkin. Yhteentoimivuus edellyttää suuria ponnistuksia myös kunnilta; useilla kunnilla on tarve laajoille järjestelmäkokonaisuuksien uudistamistoimille.

<br>

Olemme työskennelleet aiheen parissa viime vuodet tiiviisti ympäristöministeriön ja maanmittauslaitoksen ja kuntien kanssa. Olemme hahmotelleet maankäytön suunnittelun ja rakentamisen digitalisaation kansallisen tiekartan toimenpiteineen ja vaiheistuksineen vuoteen 2030 asti, ja kuvanneet tavoitetilan mukaiset maankäytön ydinprosessien kansalliset tietojärjestelmät, -varannot ja -virrat sekä näiden kytkeytymistä paikallistason toimintaan mm. laatimalla valtakunnan tason maankäyttöpäätösten viitearkkitehtuurin ensimmäiset versiot. Parhaillaan laadimme ympäristöministeriölle kaavojen digitoinnin toimintamallia, jonka mukaisesti digitointityö tultaisiin organisoimaan seuraavina vuosina.

<br>

Näemme muutoksen mahdollisuutena uudenlaisten teknologioiden ja toimintaprosessien syntymiselle ja käyttöönotolle sekä uusien markkinoiden rakentumiselle. Mielestämme nyt on oikea aika kuntaorganisaatioiden varautua tähän muutokseen mm. kuvaamalla ja analysoimalla toimintaympäristönsä nykytila, tunnistaa vahvuudet ja heikkoudet niin toimintaprosessien, tietorakenteiden ja -järjestelmien kuin resurssien osalta katsomalla tätä ympäristöä yhteentoimivana kokonaisuutena. Lisäksi lisätä tietoutta ja organisaation kyvykkyyttä ottaa vastaan tuleva suuri valtakunnallinen yhteentoimivuuden digitaalinen harppaus.

<br>

Tuemme kuntaorganisaatioita tässä valtavassa haasteessa kokonaisarkkitehtuurimenetelmää hyödyntäen. Tarjoamme tukea maankäytön suunnittelun ja rakentamisen kokonaisuuden kehittämiseen, joko osa kokonaisuuksina tai koko suunnitteluprosessin suunnitteluun ja sen käyttöönottoon. Kokonaisarkkitehtuurin suunnitteluprosessi perustuu [JHS 179](http://www.jhs-suositukset.fi/suomi/jhs179) mukaiseen suunnitteluprosessiin ja siinä esitettyihin kuvauksiin, jotka jokaisen organisaation on suositeltavaa tuottaa, jopa osakseen lainsäädäntö edellyttää tätä.<br><br>![](https://lh6.googleusercontent.com/LDpjIZKL1ZSdBcYA7xKboaB2HN33JE8BnFY_gMX8WjQ5-RnQSSb_2wS2G6G4DxlWeRW_JDmS3ZvlCPylBGxwMdUrdTlhteUTlMbM-UpRASbhY8DIpA-zFDyuO0t27mBmwya5sPiW)

Iteraatioihin perustuva suunnitteluprosessi koostuu viidestä vaiheesta:<br><br>

\- Kokonaisarkkitehtuurin suunnittelun valmistelu

\- Arkkitehtuurivision määrittely

\- Nykytilan analysointi

\- Tavoitetilan suunnittelu

\- Toimeenpanon suunnittelu

<br>

Kokemuksemme perusteella kokonaisarkkitehtuurimenetelmän mukaiset kuvaukset ovat auttaneet maankäytön suunnittelun ja rakentamisen kokonaisuuden hahmottamista ja ymmärtämistä paremmin toiminnan, tietojen ja tietojärjestelmien näkökulmasta yhteentoimivana kokonaisuutena. Nykytilan analysoinnilla on kuvattu kuntien nykytilaa, josta on tunnistettu mm. toimijat, tiedon rakenteet ja tallennustavat, tietojärjestelmät, tietovirtaukset organisaation sisäisten ja ulkoisten toimijoiden ja järjestelmien välillä, tietoturvan ja -suojan tilanne sekä tunnistettiin näihin liittyviä mahdollisia ongelmakohtia.<br><br>

Tavoitetilan suunnittelussa olemme kuvanneet tavoitetilan arkkitehtuuria sen hetkisen parhaan näkemyksen mukaan, jossa on huomioitu mm. nykytilan analyysin tuloksien ongelmakohdat kehittäen ratkaisuehdotukset niihin. Kiteytettynä tavoitetilassa tulee kuvataan realistinen tavoitetila, mitä muutoksia se konkreettisesti tarkoittaa maankäytön suunnittelun ja rakentamisen kokonaisuudelle, toiminnan, tietojen, tietojärjestelmien sekä teknologioiden näkökulmasta, muodostaen käsityksen tulevasta digitalisaation muutoksesta ja joka vielä tulee olla hallittava yhteentoimiva kokonaisuus.<br><br>

Kokonaisarkkitehtuurin suunnitteluprosessia tulee hallita iteratiivisesti tietohallinnon ICT-hallintamallin mukaisesti sekä ylläpitää selkeää tilannekuvaa johdolle kokonaisuudesta ja sen vaiheittaisista muutoksista. Vertailemalla nyky- ja tavoitetilaa keskenään, voidaan tunnistaa, priorisoida ja ajoittaa tarvittavat konkreettiset toimenpiteet tavoitearkkitehtuuriin pääsemiseksi. Tunnistetut laajemmat kehitysprojektit budjetoidaan hyvissä ajoin seuraaville vuosille sekä toimenpiteistä tunnistetaan resurssointiin liittyviä mahdollisia haasteita, joihin voidaan varautua jo hyvissä ajoin.<br><br>

Todettakoon vielä, kokonaisarkkitehtuurin suunnitteluprosessi on iteratiivinen prosessi, joka mahdollistaa käynnissä olevan digitalisaation muutoksen läpiviennin realistisena kokonaisuutena. Digitalisaation tekijöinä olemmekin valmiita Ubigussa tukemaan kunta- sekä myös muita organisaatioita Ryhti-hankkeen tuomien haasteiden onnistuneessa läpiviennissä kokonaisarkkitehtuurimenetelmää hyödyntäen. Vahvuutemme on kokonaisarkkitehtuurin suunnitteluprosessin ylläpito, jolla varmistamme ajantasaisen tilannekuvan koko organisaation tasolla. Näin varmistamme yhdessä järkevien ratkaisujen toteuttamisen, joilla saavutetaan merkittäviä taloudellisia sekä ajallisia säästöjä. Näin annammekin organisaatiollesi siivet :)